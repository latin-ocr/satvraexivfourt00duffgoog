38 1vvuunn1s

respondes his, Iane pater? magna otia caeli;
non est, quod video, non est quod agatur aput vos. 395
haec de comoedis te consulit, illa tragoedum
commendare volet, varicosus fiet harusperc

sed cantet potius quam totam pervolet urbem,
audax et coetus possitquae ferre virorum
cumque paludatis ducibus praesente marito 400
ipsa loqui recta facie siccisque mamillis.
haec eadem novit quid toto fiat in orbe,
quid Seres, quid Thraces agant, secreta novercae
et pueri, quis amet, quis diripiatur adulter. · 404
instantem regi Armenio Parthoque cometem
prima videt, famam rumoresque illa recentis
excipit ad portas, quosdam lacit3 isse Niphatem
in populos magnoque illic cuncta arva teneri 410
diluvio, nutare urbes, subsidere terras
quocumque in trivio cuicumque est obvia, narrat.

nec tamen id vitium magis intolerabile quam quae
vicinos humiles rapere et concidere loris
exorata solet. nam si latratibus alti 415
rumpuntur somni, ‘fustes huc ocius' inquit
‘adferte' atque illis dominum iubet ante feriri,
deinde canem. gravis occursu, ‘taeterrima vultu
balnea nocte subit, conchas et castra moveri
nocte iubet, magno gaudet sudare tumultu, 420
cum lassata gravi ceciderunt bracchia massa
convivae miseri interea somnoque fameque
urguentur. tandem illa venit rubicundula, totum 4²5
oenophorum sitiens, plena quod tenditur urna
admotum pedibus, de quo sextarius alter
ducitur ante cibum rabidam facturus orexim.

404 diripiaturP: decipiaturpu 415 exoratam: exortata P:
perhaps experrecta

 

