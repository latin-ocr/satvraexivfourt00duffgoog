LIBER 11. SATVRA Vl.

mordeat ante aliquis quidquid porrexerit illa

quae peperit, timidus praegustet pocula papas.

fingimus haec altum satura sumente cothurnum

scilicet, et finem egressi legemque priorum

grande Sophocleo carmen bacchamur hiatu,

montibus ignotum Rutulis caeloque Latino?

nos utinam vani. sed clamat Pontia ‘feci

confiteor, puerisque meis aconita paravi,

quae deprensa patent 3 facinus tamen ipsa peregi! 640
tune duos una, saevissima vipera, cena?

tune duos? ‘septem si septem forte fuissent!

credamus tragicis quidquid de Colchide torva

dicitur et Progne, nil contra conor. et illae

grandia monstra suis audebant temporibus sed 645
non propter nummos. minor admiratio summis

debetur monstris, quotiens facit ira nocentes

hunc sexum: rabie iecur incendente feruntur

praecipites ut saxa iugis abrupta, quibus mons
subtrahitur clivoque latus pendente recedit: 650
illam ego non tulerim, quae conputat et scelus ingens
sana facit spectant subeuntem fata mariti

Alcestim, et similis si permutatio detur,

morte viri cupiant animam servare catellae.

occurrent multae tibi Belides atque Eriphylae 655
mane, Clytaemestram nullus non vicus habebit.

hoc tanturn refert, quod Tyndaris illa bipennem
insulsam et fatuam dextra laevaque tenebat,

at nunc res agitur tenui pulmone rubetae-

sed tamen et ferro, si praegustabit Atrides 660
Pontica ter victi cautus medicamina regis.

647 nocentes PT: nocentem pu 660 praegustabit PS: prae·
gustaret pu

Α

 

