58 ivvnunnrs

Illyricumque latus3 *parce et messoribus illis
qui saturant urbem circo scaenaeque vacantem 3
quanta autem inde seres tarn dirae praemia culpae,
cum tenuis nuper Marius discinxerit Afros? 120
curandum in primis ne magna iniuria fiat '
fortibus et miseris. tollas licet omne quod usquam est
auri atque argenti, scutum gladiumque relinques
et iaculum et galeam ; spoliatis anna supersunt
quod modo proposui, non est sententia: verum est, 125
credite me vobis lolium recitare Sibyllae.
si tibi sancta cohors comitum, si nemo tribunal
vendit acersecomes‚ si nullum in coniuge crimen,
nec per conventus et cuncta per oppida curvis
unguibus ire parat nummos raptura Celaen0‚
tu licet a Pico numeres genus, altaque si te
nomina delectant, omnem Titanida pugnam
inter maiores ipsumque Promethea ponae,
de quocumque voles proavum tibi sumito libro.
quod si praecipitem rapit ambitio atque libido,
si frangis virgas sociorum in sanguine, si te
delectant hebetes lasso lictore secures,
incipit ipsorum contra te stare parentum
nobilitas claramque lacem praeferre pudendis.
omne animi vitium tanto conspectius in se
crimen habet, quanto maior qui peccat habetur.
quo mihi te solitum falsas signare tabellas
in templis quae lecit avus, statuamque parentis
ante triumphalem? quo, si nocturnus adulter
tempora Santonico velas adoperta cucullo?

praeter maiorum cineres atque ossa volucri
carpento rapitur pinguis Lateranus et ipse,

147 Lateranus P: Damasippusu

 

