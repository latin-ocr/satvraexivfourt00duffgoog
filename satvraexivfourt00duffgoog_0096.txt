. 32 IVVENALIS

si verum excutias, facies, non uxor amatur.

tres rugae subeant et se cutis arida laxet,

fiant obscuri dentes oculique minores:

‘collige sarcinulas’ dicet libertus ‘et exi.

iam gravis es nobis et saepe emungeris. exi

ocius et propera. sicco venit altera naso!

interea calet et regnat poscitque maritum

pastores et ovem Canusinam ulmosque Falernas-

quantulum in hocP-pueros omnes, ergastula tota,

quodque domi non est, sed habet vicinus, ematur.

mense quidem brumae, quoiam mercator Iaso

clausus, et armatis opstat casa candida nautiS,

grandia tolluntur crystallina, maxima rursus

myrrhina, deinde adamans notissimus et Berenices

in digito sactus pretiosior. hunc dedit olim

barbarus incestae, dedit hunc Agrippa sorori,

observant ubi festa mero pede sabbata reges

et vetus indulget senibus clementia porcis.
‘nullane de tantis gregibus tibi digna videturr’

sit formosa decens dives fecunda, vetustos

porticibus disponat avos, intactior omni

crinibus effusis bellum dirimente Sabina,

rara avis in terris nigroque simillima cycno:

quis feret uxorem cui constant omnia? malo,

malo Venustinam quam te, Cornelia, mater

Gracchorum, si curn magnis virtutibus adfers

grande supercilium et numeras iu dote triumphos.

tolle tuum, precor, Hannibalem victumque Syphacem 170

in castris et cum tota Carthagine migra.

‘parce precor, Paean, et tu, dea, pone sagittas;

159 mero po: nudoP 167 Venustinam Brtcba Venusinam Pu
¹72 dea pone Graevius: depone Po

 

