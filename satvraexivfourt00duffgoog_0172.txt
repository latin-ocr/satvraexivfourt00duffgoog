108 IVVENALIS

adde quod et facilis victoria de madidis et
blaesis atque mero titubantibus inde virorum
saltatus nigro tibicine, qualiacumque

unguenta et flores multaeque in fronte coronae:
hinc ieiunum odium. sed iurgia prima sonare
incipiunt, animis ardentibus haec tuba rixae.
dein clamore pari concurritur, et vice teli

saevit nuda manus. paucae sine vulnere malae,
vix cuiquam aut nulli toto certamine nasus
integer. aspiceres iam cuncta per agmina vultus ,
dimidios, alias facies et hiantia ruptis

ossa genis, plenos oculorum sanguine pugnos.
ludere se credunt ipsi tamen et puerilis

exercere acies, quod nulla cadavera calcent.

et sane quo tot rixantis milia turbae,

si vivunt omnes? ergo acrior impetus, etiam
saxa inclinatis per humum quaesita lacertis
incipiunt torquere, domestica seditioni

tela, nec hunc lapidem, qualis et Turnus et Aiax,
vel quo Tydides percussit pondere coxam
Aeneae, sed quem valeant emittere dextrae

illis dissimiles et nostro tempore natae.

nam genus hoc vivo iarn decrescebat Homem,
terra malos homines nunc educat atque pusillos3
ergo deus quicumque aspexit, ridet et odit.

a deverticulo repetatur fabula. postquam
subsidiis aucti, pars altera promere ferrum

audet et infestis pugnam instaurare sagittis.
terga fugae celeri praestant, instantibus Ombis, 75

75 fugae celeriP Îµ fuga sceleri p praestant instantibus Ombis
Merces: praestant (the rest crased) P: praestant instantibus orbes or
omnesat

A

 

