36 1vvannu1s

haeremus. dic ipsa. ‘olim convenerat' inquit
‘ut faceres tu quod velles, nec non ego possem
indulgere mihi. clames licet et mare caelo
confundas, homo sum.' nihil est audacius illis
deprensis ; iram atque animosa crimine sumunt. 285

unde haec monstra tamen vel quo de fonte, requiris?
praestabat castas humilis fortuna Latinas
quondam, nec vitiis contingi parva sinebant
tecta, labor somnique breves et vellere Tusco
vexatae duraeque manus ac proximus urbi
Hannibal et stantes Collina turre mariti.
nunc patimur longae pacis mala, saevior armis
luxuria incubuit victumque ulciscitur orbem.
nullum crimen abest facinusque libidinis, ex quo
paupertas Romana perit. hinc fluxit ad istos 295
et Sybaris collis, hinc et Rhodos et Miletos
atque coronatum et petulans madidumque Tarentum.
prima peregrinos obscaena pecunia mores
intulit, et turpi fregerunt saecula luxu
divitiae molles. quid enim venus ebria curat, 300
grandia quae mediis iam noctibus ostrea mordet,
cum perfusa mero spumant unguenta Falern0‚
cum bibitur concha, cum iarn vertigine tectum
ambulat et geminis exsurgit mensa lucernis? 305
i nunc et dubita, qua sorbeat aera sanna
Tullia, quid dicat notae collactea Maurae
Maura, Pudicitiae veterem cum praeterit aram.

audio quid veteres olim moneatis amici: 346
‘po'ne seram, prohibe' sed quis custodiet ipsos
custodes? cauta est et ab illis incipit uxor.
iamque eadem summis pariter minimisque libido,

295 ad istos Putem ad IndosP: ad Histrosu 306 inunc
et p: inungctP

 

