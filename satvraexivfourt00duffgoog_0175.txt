LIBER V. SATVRA XV. 111

circumscriptorem, cuius manantia fletu

ora puellares faciunt incerta capilli.

naturae imperio gemimus, curn funus adultae

virginis occurrit vel terra clauditur infans

et minor igne rogi. quis enim bonus et face dignus ¹40
arcana, qualem Cereris vult esse sacerdos,

ulla aliena sibi credit mala? separat hoc nos

a grege mutorum, atque ideo venerabile soli

sortiti ingenium divinorumque capaces

atque exercendis pariendisque artibus apti

sensum a caelesti demissum traximus arce,

cuius egent prona et terram spectantia. mundi
principio indulsit communis conditor illis

tantum animas, nobis animum quoque, mutuus ut nos
adfectus petere auxilium et praestare iuberet, 150
dispersos trahere in populum, migrare vetusto

de nemore et proavis habitatas linquere silvas,
aedificare domos, laribus coniungere nostris

tectum aliud, tutos vicino limine somnos

ut collata daret fiducia, protegere annis

lapsum aut ingenti nutantem vulnere civem,

communi dare signa tuba, defendier isdem

turribus atque una portarum clave teneri.

sed iam serpentum maior concordia, parcit

cognatis maculis similis fera, quando leoni 160
fortior eripuit vitam leo? quo nemore umquam

expiravit ¹aper maioris dentibus apri?

Indica tigris agit rabida curn tigride pacem

perpetuam, saevis inter se convenit ursis.

ast homini ferrum letale incude nefanda 165

138 adultae] aduitae? 145 pariendis Blitho. *sixendstx
capIendrspce 154 limine to: limile P

 

