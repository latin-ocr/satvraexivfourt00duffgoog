LIBER V. SATVRA XV.

qui vicina colunt umbrosae Tentyra palmae.

labitur hic quidam nimia formidine cursum

praecipitans capiturque. ast illum in plurima sectum
frusta et particulas, ut multis mortuus unus

sufficeret, totum corrosis ossibus edit

victrix turba, nec ardenti decoxit aeuo-

aut veribus, longum usque adeo tardumque putavit
expectare socos, contenta cadavere crudo.

hic gaudere libet quod non violaverit ignem,

quem summa caeli raptum de parte Prometheus 85
donavit terris, elemento gratulor, et te

exultare reor. sed qui mordere cadaver

sustinuit, nil umquam hac carne libentius edit;

nam scelere intanto ne quaeras et dubites an

prima voluptatem gula senserit; ultimus autem 90
qui stetit, absumpto iam toto corpore, ductis

per terram digitis aliquid de sanguine gustat.

Vascones, haec fama est, alimentis talibus olim
produxere animas. sed res diversa, sed illic

fortunae invidia cst bellorumque ultima, casus 95
extremi, longae dira obsidionis egestas.

huius enim quod nunc agitur, miserabile debet
exemplum esse cibi, sicut modo dicta mihi gens

post omnis herbas, post cuncta animalia, quidquid
cogebat vacui ventris furor, hostibus ipsis 100
pallorem ac maciem et tenuis miserantibus artus,
membra aliena fame lacerabant, esse parati

et sua. quisnam hominum veniam dare quisve deorum
ventribus abnueret dira atque inmania passis

et quibus illorum poterant ignoscere manes, 105

77 bicpwebincr’ 93 olimPTsusio
104 ventribus Valesiusr urbibus P ·. urb

 

