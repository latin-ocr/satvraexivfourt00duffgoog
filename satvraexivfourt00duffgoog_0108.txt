44 1vvurmn1s

nutricis tolerant fortuna urguente labores,
sed iacet aurato vix ulla puerpera lecto.
transeo suppositos et gaudia votaque saepe
ad spurcos decepta lacus atque inde petitos
pontifices, salios Scaurorum nomina falso
corpore laturos. stat Fortuna inproba noctu
adridens nudis infantibus, hos fovet omni
involvitque sinu, domibus tunc porrigit altis
secretumque sibi mimum parat; hos amat, his se
ingerit utque suos semper producit alumnos.

hic magicos adfert cantus, hic Thessala vendit 610
philtra, quibus valeat mentem vexare mariti
et solea pulsare natis. quod desipis, inde est,
inde animi caligo et magna oblivio rerum
quas modo gessisti. tamen hoc tolerabile, sinon
et furere incipias ut avunculus ille Neronis,
cui totam tremuli frontem Caesonia pulli
infudit3 quae non faciet quod principis uxor?
ardebant cuncta et fracta conpage ruebant,
non aliter qnam si fecisset Iuno maritum
insanum. minus ergo nocens erit Agrippinae
boletus, siquidem unius praecordia pressit
ille senis tremulumque caput descendere iussit
in caelum et longa manantia labra saliva,
haec poscit serrum atque ignes, haec potio torquet,
haec lacerat mixtos equitum cum sanguine patres.
tanti partus equae, tanti una venefica constat.

oderunt natos de paelice ; nemo repugnet,
nemo vetet, iam iam privignum occidere fas cst.
vos ego, pupilli, moneo, quibus amplior est res,
custodite animas et nulli credite mensae;
livida materno servent adipata veneno.-

629 ego pos equo (apparently) P: perhaps quoque

 

