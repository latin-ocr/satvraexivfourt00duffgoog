96 ’ rvvnrturrs

tunc felix, quotiens aliquis tortore vocato

uritur ardenti duo propter lintea serro-

quid suadet iuveni laetus stridore catenae,

quem mire adficiunt inscripti, ergastula, carcer?
rusticus expectas ut non sit adultera Largae

filia, quae numquam maternos dicere moechos
tam cito nec tanto poterit contexere cursu,

ut non terdecies respiret? conscia matri

virgo fuit, ceras nunc hac dictante pusillas

implet et ad moechum dat eisdem ferre cinaedis.
sic natura iubet: velocius et citius nos
corrumpunt vitiorum exempla domestica, magnis
cum subeunt animos auctoribus. unus et alter
forsitan haec spernant iuvenes, quibus arte benigna
et meliore luto finxit praecordia Titan,

sed reliquos fugienda patrum vestigia ducunt

et monstrata diu veteris trahit orbita culpae.
abstineas igitur damnandis. huius enim vel

una potens ratio est, ne crimina nostra sequantur
ex nobis geniti, quoniam dociles imitandis
turpibus ac pravis omnes sumus, et Catilinam
quocumque in populo videas, quocumque sub axe,
sed nec Brutus erit Bruti nec avunculus umquam.
nil dictu foedum visuque haec limina tangat,

intra qnae pater est; procul, a procul inde puellae 45
lenonum et cantus pernoctantis parasiti.

maxima debetur puero reverentia, siquid

turpe paras, nec tu pueri contempseris annos,

sed peccaturo obstet tibi filius infans.

24 inscripti, ergastula Richards: scripta ergastula P: inscripta
ergastulapu 38 damnandis. huius enim P: damnis. huiusce

etenim pu 43 umquamP: usquam po 45 pater Po:
puersometnss.

 

