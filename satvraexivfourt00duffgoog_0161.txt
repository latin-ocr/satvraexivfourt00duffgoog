LIBER V. SATVRA XIV.

nam siquid dignum censoris fecerit ira

quandoque et similem tibi se non corpore tantum

nec vultu dederit, morum quoque filius et qui

omnia deterius tua per vestigia peccet,

corripies nimimm et castigabis acerbo

clamore ac post haec tabulas mutare parabis?

unde tibi frontem libertatemque parentis

cum facias peiora senex vacuumque cerebro

iarn pridem caput hoc ventosa cucurbita quaerat?
hospite venturo cessabit nemo tuorum.

‘verre pavimentum, nitidas ostende columnas, 60

arida cum tota descendat aranea tela3

hic leve argentum, vasa aspera tergeat alter'

vox domini furit instantis virgamque tenentis,

ergo miser trepidae, ne stercore foeda canino

atria displiceant oculis venientis amici,

ne perlusa luto sit porticus, et tamen uno

semodio scobis haec emendat servulus unus:

illud non agitas, ut sanctam lilius omni

aspiciat sine labe domum vitioque carentem?

gratum est quod patriae civem populoque dedisti, 70

si facis ut patria sit idoneus, utilis agris,

utilis et bellorum et pacis rebus agendis.

plurimum enim intererit quibus artibus et quibus hunc tu

moribus instituas. serpente ciconia pullos

nutrit et inventa per devia rura lacerta: 75

illi eadem sumptis quaerunt animalia pinnis.

vultur iumento et canibus crucibusque relictis

ad setus properat partemque cadaveris adfert:

hic est ergo cibus magni quoque vulturis et se

52 qui 1⁰7⁷: cum p 63 iuritP: lrern'norlremato
71 patriaP: patriae ω.
⁰⁶1·

 

