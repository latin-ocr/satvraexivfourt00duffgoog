LIBER 111. SAI'VRA VIII. 55

civis et egregius patriae contingis ovanti,
exclamare libet, populus quod clamat Osiri
invento. quis enim generosum dixerit hunc qui 30
indignus genere et praeclaro nomine tantum
insignis? nanum cuiusdam Atlanta vocamus,
Aethiopem Cycnum, pravam extortamque puellam
Europen3 canibus pigris scabicque vetusta
levibus et siccae lambentibus ora lucernae 35
nomen erit pardus tigris leo, si quid adhuc est
quod fremat in terris violentius3 ergo cavebis
et metues ne tu sic Creticus aut Camerinus.
his ego quem monui? tecum est mihi sermo, Rubelli
Blande. tumes alto Drusorum stemmate, tamquam 40
feceris ipse aliquid propter quod nobiIIs esses,
ut te conciperet quae sanguine fulget Iuli,
non quae ventoso conducta sub aggere texit
‘vos humiles' iuquis ‘volgi pars ultima nostri,
quorum nemo queat patriam monstrare parentis, 45
ast ego Cecropides’ vivas et originis huius
gaudia longa seras. tamen ima plebe Quiritem
facundum invenies, solet hic defendere causas
nobilis indocti ; veniet de plebe togata
qui iuris nodos et legum aenigmata solvat ; 50
hic petit Euphraten iuvenis domitique Batavi
custodes aquilas armis industrius. at tu
nil nisi Cecropides, truncoque simillimus Hermae.
nullo quippe alio vincis discrimine quam quod
illi marmoreum caput est, tua vivit imago.
dic mihi, Teucrorum proles, animalia muta
quis generosa putet nisi fortia nempe volucrem
sic laudamus equum, facili cui plurima palma

38 sic Iuniam: si P: sisu 51 hic] hinc Weidner

 

