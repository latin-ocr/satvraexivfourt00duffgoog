LIBER l. SATVRA lV. 21

et matutino sudans Crispinus amomo

quantum vix redolent duo funera, saevior illo

Pompeius tenui iugulos aperire susurro,

et qui vulturibus servabat viscera Dacis

Fuscus marmorea meditatus proelia villa,

et cum mortifero prudens Veiento Catullo,

qui numquam visae flagrabat amore puellae,

grande et conspicuum nostro quoque tempore monstrum, ¹15
caecus adulator dirusque a ponte satelles,

dignus Aricinos qui mendicaret ad axes

blandaque devexae iactaret basia raedae.

nemo magis rhombum stupuit ; nam plurima dixit,

in laevum conversus, at illi dextra iacebat 120
belua sic pugnas Cilicis laudabat et ictus ⁵

et pegma et pueros inde ad velaria raptos.

non cedit Veiento, sed ut fanaticus oestro

percussus, Bellona, tuo divinat et ‘ingens

omen habes* inquit ‘magni clarique triumphi. 125
regem aliquem capies, aut de temone Britanno

excidet Aruiragus. peregrina est belua, cernis

erectas in terga sudes?’ hoc defuit unum

Fabricio, patriam nt rhombi memoraret et annos.
‘quidnam igitur censes? conciditur?' ‘absit ab illo 130 r
dedecus hoc’ Montanus ait; ‘testa alta paretur,

quae tenui muro spatiosum colligat orbem.

debetur magnus patinae subitusque Prometheus.

argillam atque rotam citius properate, sed ex hoc
tempore iam, Caesar, figuli tua castra sequantur! 135
vicit digna viro sententia noverat ille

luxuriam inperii veterem noctesque Neronis

iam medias aliamque famem, cum pulmo Falerno

135 figuli P: tegulae po

 

